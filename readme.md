**Klimatologické charakteristiky vybraných stanic Moravskoslezského kraje v letech 1990 až 2024**

Projekt se zaměřuje na analýzu klimatologických charakteristik Moravskoslezského kraje za posledních 25 let. Hlavním cílem je vizualizace vývoje průměrných měsíčních a ročních teplot vzduchu a dále průměrných měsíčních a ročních úhrnů srážek. Do výběru byly vybrány stanice Lysá hora (ORP Frýdek-Místek), Červená (ORP Vítkov) a Opava (ORP Opava), každá reprezentující jiné klimatické poměry vzhledem k odlišné nadmořské výšce. Výsledky slouží k identifikaci trendů v klimatu regionu a mohou sloužit jako podklad pro zpracování dalších studií.



**Zdroj dat a jejich zpracování:**
Data pocházejí z otevřené databáze Českého hydrometeorologického ústavu (https://opendata.chmi.cz). Zpracování dat do výsledné podoby proběhlo v Excelu, poté byla data přes Power Query nahrána do Power BI.
Na úrovni Power BI došlo k propojení tabulek prostřednictvím pomocných tabulek. Byly vytvořeny 3 míry (minimální průměrný, maximální průměrný a průměrný měsíční úhrn srážek na stanici Lysá hora).



Zdroj obrázků meteorologických stanic:
[Opava](https://pamatkovykatalog.cz/opava-7665134)
[Červená](https://www.kudyznudy.cz/ceska-nej/zemepisne/meteorologicka-stanice-cervena-jedna-z-nejodlehlej)
[Lysá hora](https://www.lysahora.cz/encyklopedie/objekty1.phtml?id=107685)



**Výsledky:**
Co se týká průměrných ročních teplot vzduchu, byl potvrzen lineární vzestup hodnot u všech stanic. To znamená, že za posledních 25 let se průměrná teplota vzduchu zvyšuje. U srážek nebyl prokázán žádný trend, avšak v souvislosti s rostoucí teplotou vzduchu může v regionu docházet k většímu výparu a tím k výskytu sucha, a to hydrologického, půdního, vegetačního, či zemědělského. Je velmi pravděpodobné, že tento trend bude i nadále pokračovat a sucho se bude i nadále prohlubovat.

